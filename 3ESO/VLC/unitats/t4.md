# Valencià: llengua i literatura (3ESO) - T4

### Estado / Estat / Status

Autor / Autor / Author: Alberto Navalón Lillo (@albertonl)

Última actualización / Última actualització / Last updated (dd/mm/yyyy): 25/02/2020

### Idioma / Idioma / Language

ENG: ![language cat](https://img.shields.io/badge/language-cat-orange.svg) This document is written in Catalan. There is no available version in English. We apologize for the inconvenience.

SPA: ![idioma cat](https://img.shields.io/badge/language-cat-orange.svg) Este documento está escrito en catalán. No hay ninguna versión disponible en castellano. Disculpe las molestias.

CAT: ![idioma cat](https://img.shields.io/badge/language-cat-orange.svg)

### Copyright

Copyright (C) 2020 Alberto Navalón Lillo <albertonl.dev@gmail.com> - Todos los derechos reservados / Tots els drets reservats / All rights reserved

Para más información, haga click [aquí](https://github.com/albertonl/ies/blob/master/COPYRIGHT-spa).

Per a més informació, faça click [ací](https://github.com/albertonl/ies/blob/master/COPYRIGHT-cat).

For more information, click [here](https://github.com/albertonl/ies/blob/master/COPYRIGHT).

## 1. Literatura

### 1.1. La literatura religiosa medieval

Al segle XIV arriben d'Itàlia les idees de l'humanisme. Aquest moviment es basa en la recuperació de les cultures clàssiques grega i llatina, i en la consideració de l'ésser humà com el centre de l'univers. Davant d'aquest plantejament s'alcen, en les nostres terres, una sèrie de predicadors catòlics que refusen la ciència i la tècnica i que mantenen que Déu és el centre de l'univers. Francesc Eiximenis (franciscà) i Sant Vicent Ferrer (dominic) són els dos autors més representatius de la prosa doctrinària i moralitzadora del segle XIV.

**Sant Vicent Ferrer** (_València, 1350 - Vannes, 1419_) es va dedicar a la predicació i es feia seguir per les masses populars. Durant els seus sermons, posava en escena una gran dosi d'especularitat: gent que feia penitència, flagel·lacions, etc.

Ell no escrivia prèviament els seus sermons, sinó que tot un seguici d'escrivents en prenien nota mentre el sant els pronunciava. El seu llenguatge era molt planer, ple d'expressions populars, exclamacions, onomatopeies, gesticulacions, diminutius, apel·lacions als seus oïdors; tot això donava als sermons una gran eficàcia comunicativa. Es diu que va fer molts miracles, els quals es representen cada any a la ciutat de València. Sant Vicent se servia, com Eiximenis, dels exemples per a donar consells i difondre el cristianisme.

### 1.2. La poesia trobadoresca

La **poesia trobadoresca** es va desenvolupar a Occitània (s. XII-XIII). Està escrita en **provençal** pels trobadors, els quals també creaven la música i la difonien.

- **Tema principal**: amor cortés (amor adúlter). Personatges: dama casada; trobador (home), qui s'enamora de la dama casada i l'escriu poemes sota un pseudònim o senyal.

- **Autors representatius**: Guillem de Berguedà, Cerverí de Girona.

### 1.3. Ausiàs March

Máxim representant al segle XV. Naix al si d'una família noble vinculada amb la cort d'Alfons el Magnànim. Descendent de poetes i cavallers seguidors de la tradició trobadoresca.

Va ser un poeta innovador perquè trencà amb el model anterior i **inaugurà una nova forma de fer poesia**:
- Escriu en català.
- Hi exposa vivències personals.
- Expressa (ho intenta) els seus sentiments contradictoris, adolorits i apassionats.
- Influí en autors posteriors catalans i castellans del Renaixement.

La seua obra és constituïda per un total de 128 poemes, dividits en tres grups de cants: **amor**, **mort**, i **espiritual**. Utilitza un estil **directe i sec**, amb pocs recursos retòrics, i fa servir el vers decasíl·lab en cobles, estrofes de 8 versos creuats o encadenats.

## 2. El conflicte lingüístic

En la unitat 3 hem constatat que el **bilingüisme social** amaga una situació de desigualtat lingüística en els usos i funcions de les diferents llengues d'un territori. Aquest bilingüisme provoca que la llengua pròpia s'use menys en les situacions formals (mitjans de comunicació, administració, ciència, ensenyament...), i fins i tot en les informals (família, carrer...), i que la llengua forana ocupe, progressivament, aquests àmbits i la desplace.

El **conflicte lingüístic** és aquell que es genera entre dues llengues en contacte per a conquerir àmbits d'ús o parlants. Hi ha dos tipus de conflicte lingüístic:
- Conflicte sobre l'**estructura**. Es produeix quan es qüestiona l'estructura de la llengua, com ara l'ortografia o la gramàtica. Passa, per exemple, quan es diu que l'ortografia del valencià és massa complicada.
- Conflicte sobre els **àmbits d'ús**. Es produeix quan en una comunitat lingüística resulta polèmic el fet d'usar una llengua en determinades situacions comunicatives. Ocorre, per exemple, quan es parla valencià davant d'un jutge.

Segons el sociolingüista Lluís V. Aracil, el conflicte lingüístic s'origina en una comunitat lingüística quan una llengua perd àmbits d'ús per la pressió d'una altra llengua que té el suport de l'estat.

El conflicte lingüístic es resol de dues maneres:
- **Amb la substitució lingüística**. L'avanç d'una llengua comporta el retrocés de l'altra, i la seua substitució en certs àmbits d'ús i en determinades funcions.
- **Amb la normalització lingüística**. Es tracta del procés mitjançant el qual la llengua en retrocés recupera tots els àmbits d'ús. Aquests factors ajuden al procés de normalització:
  - La **lleialtat lingüística**, que és la voluntat dels parlants d'una llengua d'usar-la en totes les situacions comunicatives d'una manera precisa i adequada.
  - El **prestigi**, que s'aconsegueix quan els grups dirigents utilitzen la llengua en situacions formals, ampliant així les normes d'ús i recuperant els àmbits perduts.
  - L'**oficialitat real i efectiva** de l'idioma, cosa que el fa útil i necessari. Ha de comptar amb el suport de les institucions públiques per tal que es respecte la llei en matèria lingüística.

## 3. El conte

Un conte és una narració **breu** d'una sèrie de fets imaginaris. L'argument sol ser **senzill** i té com a eix un sol tema. La finalitat és entretenir, divertir i, de vegades, aconsellar. Els contes solen tenir aquestes **parts**:
- **Situació inicial**: presentació dels personatges i del context.
- **Plantejament d'un conflicte**: aparició del fet que desencadena l'acció.
- **Desenvolupament**: relació d'accions que es fan per a resoldre el conflicte.
- **Desenllaç**: resolució del conflicte.

En un conte predomina la **narració**, però també hi ha **descripció** (de personatges, ambients o objectes) i **diàlegs**, que es poden presentar en estil **directe** (quan els personatges parlen) i en estil **indirecte** (quan el narrador conta el que diuen).

Els contes es poden **classificar** segons el **destinatari** (infantil, per a adults...), el **tema** (fantàstic, psicològic, de por o misteri, romàntic, de ciència-ficció, eròtic...) i l'**autor** (literari, popular...).

### 3.1. Les veus de la narració

El **narrador** és la veu que conta els fets des d'un **punt de vista** objectiu o subjectiu. Segons la posició que ocupe, pot ser:
1. **Narrador intern**: se situa dins la història, perquè és un dels participants. Conta els fets en **primera persona** i adopta generalment un punt de vista subjectiu. Pot ser:
  - **Protagonista**: informa del que passa o ha passat.
  - **Personatge secundari**: conta la història des d'una certa distància.
  - **Personatge observador**: no participa en els fets però n'ha sigut testimoni i pot opinar.
2. **Narrador extern**: se situa fora de la història, com un espectador. Conta els fets en **tercera persona** i adopta generalment un punt de vista objectiu. Pot ser:
  - **Omniscient**: té tota la informació i sap, fins i tot, el que senten i pensen els personatges.
  - **Observador extern**: es limita a observar el que fan els personatges. Ho pot contar d'una manera subjectiva o objectiva.
  - **Editor**: el narrador ha trobat uns documents i es limita a contar els fets tal com hi apareixen.

## 4. Gramàtica

### 4.1. Les combinacions de pronoms febles

Per tal d'evitar la repetició de dos o més complements, aquests se substitueixen per pronoms febles. La combinació de pronoms s'ha d'escriure sempre o davant del verb (_ens el conta_), o darrere (_conta'ns-el_), però mai separats.

Quan hi ha més d'un pronom feble, l'**ordre de col·locació** és el següent:

| 3a persona (reflexiu) | 2a persona | 1a persona | 3a persona (CI) | 3a persona (CD) | Adverbials |
|-----------------------|------------|------------|-----------------|-----------------|------------|
| se                    | te, us     | me, ens    | li, els | el, la, els, les, ho | en, hi |

#### Substitució de pronoms ([T3](https://github.com/albertonl/ies/blob/master/3ESO/VLC/unitats/t3.md#2-pronoms-febles))

| Complement | Cas(os) 												| Substitució 			|
|------------|------------------------------------------------------|-----------------------|
| CD 		 | SN acompanyat de demostratiu/possessiu				| el, la, els, les		|
| CD 		 | SN no acompanyat										| en 					|
| CD 		 | Substitueix a un neutre (açò, això, allò) o oració	| ho					|
| CI 		 | 3a persona singular 									| li 					|
| CI 		 | 3a persona plural 									| els, -los 			|
| CC 		 | SN introduït per _de_ 								| en 					|
| CC 		 | SN introduït per altra preposició 					| hi 					|
| CRV 		 | SN introduït per _de_ 								| en 					|
| CRV 		 | SN introduït per _en_ o altra preposició				| hi 					|
| Atribut 	 | Quan el sintagma porta article/demostratiu/possessiu | el, la, els, les 		|
| Atribut 	 | Quan el sintagma no porta res de l'anterior 			| ho 					|

### 4.2. L'accent diacrític

L'**accent diacrític** és un tipus d'accent gràfic que s'usa per a **diferenciar mots** que tenen la **mateixa forma gràfica** (i de vegades la mateixa pronúncia), però **significats diferents**. Ací tens una llista dels més usuals:

| Amb accent diacrític                        | Sense accent diacrític                          |
|---------------------------------------------|-------------------------------------------------|
| bé (de bona manera)                         | be (nom de la lletra _b_, ovella)               |
| béns (fortuna)                              | bens (plural de _be_: ovelles)                  |
| bóta, bótes (recipient per al vi)           | bota, botes (present del verb _botar_, calcer)  | déu, déus (ésser suprem)                      | deu, deus (número 10, present del verb _deure_) |
| dóna, dónes (present dels verb _donar_)     | dona, dones (persona de sexe femení)            |
| és (present del verb _ser_)                 | es (pronom feble)                               |
| féu (passat simple del verb _fer_)          | feu (present o imperatiu del verb _fer_)        |
| fóra (imperfet de subjuntiu del verb _ser_) | fora (adverbi, contrari de _dins_)              |
| mà (part del cos humà)                      | ma (possessiu àton)                             |
| més (quantitatiu)                           | mes (part de l'any)                             |
| mòlt (participi del verb _moldre_)          | molt (quantitatiu)                              |
| món (La Terra)                              | mon (possessiu àton)                            |
| móra, móres (fruit)                         | mora, mores (dona musulmana)                    |
| nét (relació familiar)                      | net (contrari de _brut_)                        |
| ós, óssos (mamífer)                         | os, ossos (part de l'esquelet)                  |
| pèl, pèls (filament que creix a la pell)    | pel, pels (contracció)                          |
| què (pronom interrogatiu o relatiu tònic)   | que (pronom relatiu àton, conjunció)            |
| sé (present del verb _saber_)               | se (pronom feble)                               |
| sí (afirmació)                              | si (conjunció condicional, nota musical)        |
| sóc (present del verb _saber_)              | soc (calcer de fusta)                           |
| sòl, sòls (el terra)                        | sol, sols (astre, sense companyia, nota musical, present del verb _soler_) |
| té (present del verb _tenir_)               | te (pronom feble, infusió, nom de la lletra _t_)|
| ús (acció d'usar)                           | us (pronom feble)                               |
| véns, vénen (present del verb _venir_)      | vens, venen (present del verb _vendre_)         |
| vés (imperatiu del verb _anar_)             | ves (reducció de _veges_)                       |

**NOTA**: els mots que porte accent diacrític el conserven els **derivats** i els **compostos**.

### 4.3. La dièresi

Anomenem dièresi el signe gràfic que escrivim damunt les lletres _**i**_ i _**u**_ per a indicar:
- Que la lletra _**u**_ dels grups _**gue, gui, que, qui**_ s'ha de pronunciar: _desaigües, pingüí, qüestió, obliqüitat_.
- Que la _**i**_ o la _**u**_ no formen diftong amb la vocal anterior: _peüc, ruïna_.
- Que la _**i**_ situada entre vocals no forma diftong ni amb la vocal anterior ni amb la posterior: _traduïa, obeïa_.

**No** posem dièresi en els casos següents:
- Quan ja hi ha **accent** segons les regles d'accentuació gràfica: _Lluís-Lluïsa_.
- En els **sufixos _-isme_** i **_-ista_** precedits de vocal: _egoisme, egoista_.
- En els **compostos** formats amb els prefixos _**anti-, co-, re-**_ i _**semi-**_: _antiimperial, coincidència, contraindicació, reunificar, semiinconscient_.
- En les **terminacions llatines _-ius, -ium_**: _Màrius, pòdium_.
- En els temps següents dels **verbs acabats en _-ir_**: infinitiu (_agrair_), gerundi (_agraint_), futur (_agrairé_) i condicional (_agrairia_).

## 4.4. Les paraules habilitades

L'habilitació consisteix a usar una paraula determinada dins l'oració amb una **categoria gramatical diferent** de la que té normalment. Així parlem del _dinar_ i de l'_esmorzar_ (verbs), admirem un _picasso_ (nom propi), li posem _peròs_ (conjunció) a alguna cosa...

Aquests són els casos més freqüents d'habilitació:
- **Nom** (categoria habilitada). A partir de:
  - Adjectius (_El BO de la pel·lícula_).
  - Verbs (_Fes el SOPAR_).
  - Noms propis (_Tinc un MIRÓ_).
  - Cardinals (_Sóc el DÈSSET_).
  - Ordinals (_La TERCERA és Mar_).
  - Adverbis (_El SÍ ja el tens_).
  - Preposicions (_Coneixes els CONTRES d'aquesta proposta_).
  - Conjuncions (_Només fas que posar PERÒS a tot_)-
- **Adjectiu** (categoria habilitada). A partir de:
  - Noms (_Tinc un vestit CARABASSA_).
  - Participi (_Estic DESFET_).
- **Adverbi** (categoria habilitada). A partir de:
  - Adjectius (_La milotxa volava BAIX_).
  - Gerundis (_Vaig a classe CORRENTS_).
- **Preposició** (categoria habilitada). A partir de:
  - Gerundis (_No parleu DURANT l'actuació_).
- **Interjecció** (categoria habilitada). A partir de:
  - Qualsevol categoria amb entonació exclamativa (_Home! Senyora! Prou!_).

## 5. Vocabulari (abans/avanç)

Hem de distingir entre:
- _**Abans**_, adverbi de temps. Significa 'en un temps anterior'. _Abans no hi havia aigua corrent_.
- _**Avanç**_, substantiu. Significa 'acció d'avançar'. _Us oferim un avanç informatiu_.
