# Valencià: llengua i literatura (3ESO) - T3

### Estado / Estat / Status

Autor / Autor / Author: Alberto Navalón Lillo (@albertonl)

Última actualización / Última actualització / Last updated (dd/mm/yyyy): 26/01/2020

### Idioma / Idioma / Language

ENG: ![language cat](https://img.shields.io/badge/language-cat-orange.svg) This document is written in Catalan. There is no available version in English. We apologize for the inconvenience.

SPA: ![idioma cat](https://img.shields.io/badge/idioma-cat-orange.svg) Este documento está escrito en catalán. No hay ninguna versión disponible en castellano. Disculpe las molestias.

CAT: ![idioma cat](https://img.shields.io/badge/idioma-cat-orange.svg)

### Copyright

Copyright (C) 2020 Alberto Navalón Lillo <albertonl.dev@gmail.com> - Todos los derechos reservados / Tots els drets reservats / All rights reserved

Para más información, haga click [aquí](https://github.com/albertonl/ies/blob/master/COPYRIGHT-spa).

Per a més informació, faça click [ací](https://github.com/albertonl/ies/blob/master/COPYRIGHT-cat).

For more information, click [here](https://github.com/albertonl/ies/blob/master/COPYRIGHT).

## 1. Els pronoms personals

Són paraules que poden substituir un nom/SN i fan les mateixes funcions. Poden ser:

- **Forts**
	- Tenen sentit complet isón independents del verb (_jo, tu, ell..._).
	- Fan funció de:
		- Subjecte
		- Complements (precedits de preposició)
- **Febles**
	- No tenen sentit sols, depenen del verb, sempre van enganxats a ell bé per davant o bé per darrere.
	- **Col·locació**:
		- Darrere de verb quan és: infinitiu, gerundi, imperatiu.
		- Davant de verb en la resta de casos.
		- Davant o darrere en les perífrasis.
	- Segons la col·locació, els pronoms febles adopten diferents formes:
		- Davant de verb:
			- Forma **reforçada**: el verb comença per consonant, forma completa.
			- Forma **elidida**; el verb comença per vocal i s'apostrofa.
		- Darrere de verb:
			- Forma **plena**: el verb acaba en consonant o en diftong. El pronom s'escriu amb guionet (_escoltem-la_).
			- Forma **reduïda**: el verb acaba en vocal, el pronom s'apostrofa (_mira'l_).

## 2. Pronoms febles

**Col·locació**:

1. Darrere del verb (infinitiu, gerundi o imperatiu).
2. Davant del verb en la resta de temps.
3. Davant o darrere en perífrasis.

- Quan apareix més d'un pronom: Reflexiu/CI/CD/_en_/_hi_
- Funcions:

| Complement | Cas(os) 												| Substitució 			|
|------------|------------------------------------------------------|-----------------------|
| CD 		 | SN acompanyat de demostratiu/possessiu				| el, la, els, les		|
| CD 		 | SN no acompanyat										| en 					|
| CD 		 | Substitueix a un neutre (açò, això, allò) o oració	| ho					|
| CI 		 | 3a persona singular 									| li 					|
| CI 		 | 3a persona plural 									| els, -los 			|
| CC 		 | SN introduït per _de_ 								| en 					|
| CC 		 | SN introduït per altra preposició 					| hi 					|
| CRV 		 | SN introduït per _de_ 								| en 					|
| CRV 		 | SN introduït per _en_ o altra preposició				| hi 					|
| Atribut 	 | Quan el sintagma porta article/demostratiu/possessiu | el, la, els, les 		|
| Atribut 	 | Quan el sintagma no porta res de l'anterior 			| ho 					|

## 3. Accentuació gràfica

**Normes generals**

- **Agudes**: s'accentuen quan acaben en _-a, -e, -i, -o, -u, -as, -es, -is, -os, -us, -en, -in_.
- **Planes**: s'accentuen quan **no** acaben en _-a, -e, -i, -o, -u, -as, -es, -is, -os, -us, -en, -in_.
- **Esdrúixoles**: sempre s'accentuen.

**Per vocal**

- **Àà**: sempre obert.
- **Íí/Úú**: sempre tancat.
- **Éé/Óó** (tancades):
	- Quan són **agudes** normalment són tancades.
	- Excepcions:
		- _Què, perquè, això, allò, però, arròs..._
		- Paraules compostes de:
			- "Bo": _debò_
			- "Tro": _retrò_
			- "So": _ressò_
			- "Clos": _exclòs_
- **Èè/Òò** (obertes):
	- Quan són **planes** normalment són obertes.
	- Excepcions:
		- Infinitius _ésser_/_témer_.
		- Infinitius acabats en _-éixer_ (_créixer_).
		- Acabats verbals: _érem, éreu, éiem, éieu_.
		- _Cérvol, préstec, llépol, estómac..._
		- Verb _córrer_ + compostos.
		- Formes verbals: _fórem, fóreu, fóssem, fósseu_.
	- Quan són **esdrúixoles** són quasi sempre obertes.
	- Excepcions: _Dénia, església, tómbola, pólvora, fórmula..._

## 4. Bilingüisme

El **bilingüisme** és l'ús alternatiu de dos idiomes en un individu i, per extensió, en un grup social. És un dels casos més freqüents de plurilingüisme i pot produir-se de tres maneres diferents: com a bilingüisme individual, territorial o social.

### 4.1. Bilingüisme individual

És la capacitat d'una persona d'utilitzar dues llengües al mateix nivell i en totes les situacions de comunicació. Aquest tipus de bilingüisme presenta dues variants:

- **Bilingüisme pur o natural**, que és el dels fills de matrimonis lingüísticament mixtos.
- **Bilingüisme instrumental**, que és el de les persones que aprenen una segona llengua sense abandonar la pròpia. Actualment, aquest bilingüisme s'imposa com una necessitat, per a ampliar coneixements, per qüestions laborals, etc.

### 4.2. Bilingüisme territorial

Es dóna en un territori dividit en dues zones clarament delimitades per l'idioma respectiu. En una zona s'utilitza la llengua 1 (L1) i en l'altra la llengua 2 (L2). Normalment, aquesta situació no hauria de crear tensions entre ambdues llengües. En el cas valencià, aquesta convivència s'ha produït, històricament i de manera natural, entre les comarques interiors, que parlen castellà, i les comarques litorals, que parlen valencià. Un exemple mé sclar el tenim a Suïssa, on en cada zona es parla una llengua: francés, alemany, italià o romanx.

### 4.3. Bilingüisme social

Es refereix a l'ús de dues llengües en un mateix territori, una és l'autòctona i l'altra la forana. Cada una d'aquestes llengües s'usa en àmbits diferents: la que té més prestigi, en els ámbits formals i informals; l'altra, majoritàriament en els àmbits més informals (amics, familiars...).

En aquest cas, l'elecció d'una llengua o d'una altra no depén de la situació personal ni de la situació geogràfica del parlant, sinó dels altres parlants, és a dir, de la comunitat social. Aquesta alternança idiomàtica sol crear una situació conflictiva, un conflicte lingüístic. És el que passa en les comarques tradicionalment valencianoparlants, on el castellà ha anat ocupant els espais comunicatius de més prestigi en detriment del valencià.